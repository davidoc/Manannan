[l.166]: #

Díoġaltas
Ní go ró-ṁoċ a éiriġ Brian ná Nící ar maidin amáireaċ
a ḃí ċuġainn, agus nuair a ċuadar isteaċ sa tseomra
bíḋ ḃí an triúr fear suiḋte ċun búird agus iad ag iṫe a
mbreicfeasta. Ḃí Seán agus Máirtín go-haeraċ, geal-
ġáiriteaċ; gaċ aon scairt ġáiriḋe asta agus iad ag
cur síos ar ċúrsaí an lae roimis sin agus ar an dtroid
éaċtaċ a ḋeineadar leis na Cráiḋmí, aċ ní raiḃ focal as
an réaltóir, agus do tuigeaḋ do Ḃrian go raiḃ duairceas
éigin air. Ṫug sé fé ndeara, leis, nár ḃlais a aṫair
greim de’n ḃiaḋ a ḃí ós a ċoṁair, agus nuair a ċrom sé
féin ar a ḃreicfeast a iṫe d’oscail sé a ḃéal ċun laḃarṫa
leis, aċ do ḋún sé arís é gan aon ḟocal a ráḋ. Ba léir
do’n ġarsún go raiḃ rud éigin ag déanaṁ buaḋarṫa ḋó.

I gceann tamaill ṫug Seán fé ndeara an duairceas
a ḃeiṫ ar an ḃfear eile.

“Cad é an ġruaim seo ort?” ar seisean leis.
“Ba ḋóiġ le duine ort go ḃfuil gaċ ar ḃain riaṁ leat
fé’n ḃfód. Ní haṁlaiḋ atá brón ort i ndiaiḋ na
gCráiḋmí?”

Do ḃíoḋg an réaltóir as a ṁaċtnaṁ, agus do laḃair
go hárd, soiléir.

“Ní gruaim ná duairceas atá orm,” ar seisean.
“aċ áṫas is lúṫġáir ċroiḋe. Cumá ná beaḋ agus sinn

[l.167]: #
tar éis beart foġanta a ḋéanaṁ i seirḃís Árd-Ṁáiġistir
na caṫraċ so?”

B’ait le Brian an saġas san cainte a ċlos ó n-a
aṫair, aċ níor ḋein Seán aċ gáire a ċur as.

“Ba ċeart go mbeaḋ sé buiḋeaċ de Ṁáirtín,”’ ar
seisean. “Dá mba ag braṫ ar a ṁuintir féin a ḃeaḋ
sé ......”

Ċuir an réaltóir isteaċ air agus ní ṫug uain dó an
ċaint a ċríoċnú.

“Is aoiḃinn an maidin →, buiḋeaċas le Dia, ar
seisean. “Téiġimís amaċ ag spaisteóireaċt ins na
páirceanna.”

“Is maiṫ an cuiṁneaṁ é sin, arsa Máirtín.” “Tá
an crios aiḃléise scurṫa indiu, ó náċ baoġal do’n ċaṫair
na Cráiḋmí feasta.”

“Agus is ort-sa is cóir a ḃuiḋeaċas san a ḃeiṫ,”
arsa Seán. “Ba ċeart do ṁuintir na háite do ḋealḃ a
ċur suas i lár na caṫraċ agus onóir agus gradam a
ṫaḃairt duit go poibliḋe, ó’s tú a ḋein beart dóiḃ gur
ṫeip ar an Árd-Ṁáiġistir féin é ḋéanaṁ.”

“Éist do ḃéal, a amadáin,” arsa an réaltóir go
feargaċ.

Do leaṫ an dá ṡúil ar Ḃrian ar ċlos na cainte
sin dó. Ba leasc leis a ċreideaṁaint gurab aṁlaiḋ
a ḃí éad nó formad agá aṫair le Máirtín toisc a ḟeaḃas

[l.168]: #
a ḃí éiriġṫe leis i gcoinniḃ na gCráiḋmí, agus ḃí ag dul
de an scéal a ṫuiscint.

“Tánn tú i ndroċ-ġiúmar indiu, pé niḋ atá ort,”
arsa Seán.

“Seo, seo, bímís ag imṫeaċt as so,” arsa an
réaltóir go mí-ḟoiḋneaċ.

Focal eile níor laḃraḋ go dtí go raḃadar tamall
amaċ ó’n gcaṫair. B’iongnaḋ leo go léir an ḃinb agus
an canncar a ḃí ar an réaltóir, mar fear ciúin soċma a
b’eaḋ é, nárḃ ḟuiriste fearg a ċur air. Do ṡiuḃail sé
roimis, a ċeann fé aige, fáscaḋ ina ḃéal, muc ar gaċ
malainn leis, agus a ḋá láiṁ sáiḋte aige i bpócaí a
ċasóige. Stad ní ḋeárna sé go dtí go raḃadar i lár
páirce fairsinge tamall maiṫ ó’n gcaṫair.

“Suiḋimís annso i lár na páirce,” ar seisean, “áit
ná fuil claiḋe ná tor ann ina ḃféadfaí spiaire ná gléas
spiaireaċta a ḃeiṫ i ḃfolaċ ann.”

Do ṡuiḋeadar agus a mbéal ar leaṫaḋ orṫa le
hiongnaḋ agus le halltaċt. Níór laḃair an réaltóir
go ceann tamaillín, aċ é ag déanaṁ a ṁaċtnaiṁ, agus an
ċuid eile ag féaċaint air agus iongnaḋ a gcroiḋe orṫa.

“Ar ċodluiġis go sáṁ aréir?” ar seisean le
Máirtín i gceann tamaill.

B’ait le Máirtín an ċeist sin á cur air, aċ ṫug sé
freagra air láiṫreaċ.

[l.169]: #

“Níor ċodluiġeas néall i dtosaċ na hoiḋċe,”
ar seisean. “Ḃí oiread san liúiriġe a ḋéanaṁ ag an
sluaġ a ḃí bailiġṫe sa tsráid leasmuiġ de’n tiġ nár
leigeadar dom codlaḋ a ḋéanaṁ. Aċ d’éisteadar
i gceann tamaill agus do ċodluiġeas go sáṁ go maidin.”

“An gcualais-se aon niḋ i gcaiṫeaṁ na hoiḋċe?”
arsa an realtóir le Seán.

“Ní túisce a leagas mo ċeann ar an bpeiliúr ná
mar a ṫuit mo ċodlaḋ orm,” arsa Seán, “agus ní
ċloisfinn trúmpa deire an doṁain dá séidtí é. Cad a
ċualais féin?”

“’Neosfad-sa san duit,” arsa an réaltóir.
“Ċonnaic siḃ an sluaġ a ċruinniġ timċeall an tiġe
aréir agus ċuala siḃ ag liúiriġ iad. Ḃfuil ḟios agaiḃ
cad a ḃí aca á ráḋ?”

“Ag molaḋ Ṁáirtín a ḃíodar as uċt an ġníoṁa a
ḋein sé indé,” arsa Seán.

“Innis dóiḃ cad a ḃí á ráḋ ag na daoine,” arsa
an réaltóir le Nící.

“Ḃíodar á ráḋ,” arsa Nící, “gur ċeart an t-eoluiḋe
iasaċta a ḃeiṫ mar Árd-Ṁáiġistir orṫa feasta.”

Do ṗreab Máirtín ina ṡeasaṁ.

“Mise im' Árd-Ṁáigistir orṫa,” ar seisean. “Dá
dtuiginn gur ráiméis de’n tsórd san a ḃí ar siuḃal aca,
raġainn amaċ ċúċa agus déarfainn leo a mbéal a
éisteaċt.”

[l.170]: #

“Sin í an aḋb,” arsa an réaltóir. “Ní duḃrais
leo a mbéal a éisteaċt. Ċuaḋais amaċ ċúċa sul a
ndeaġais a ċodlaḋ agus do ṡeasais ar an árdán ar an
dtaoḃ amuiġ de’n ḃfuinneóig agus d’uṁluiġis dóiḃ ar
nós duine a ḃeaḋ ag breiṫ a ḃuiḋeaċais leo.”

“Ḃíos boḋar aca féin agus ag a gcuid liúiriġe,
agus ní raiḃ uaim aċ iad a ḋul aḃaile agus leigint dúinn
codlaḋ a ḋéanaṁ,” arsa Máirtín go mí-ċéadṫaċ.

“Agus ní ḟeacaís ná ní ċualaís a ṫuille?” arsa
an réaltóir.

“Duḃart leat ċeana gur ċodluiġeas go sáṁ go
maidin.”

“Ná bí ag déanaṁ boġsíní ar an scéal mar sin,”
arsa Seán. “Innis dúinn cad a ċonnaicís féin.”

“Ní go ró-ṁaiṫ a ċodluiġim o ṫángamar ċun na
háite seo,” arsa an réaltóir. “Ḃíos sínte ar an leabaiḋ
go ceann tamaill ṁaiṫ tar éis dul a ċodlaḋ dom aréir,
aċ ní raiḃ aon néall codlata ag teaċt orm. Ḃí na
daoine ag liúiriġ sa tsráid amuiġ ar feaḋ i ḃfad, aċ
ṫuit ciúineas orṫa i gceann tamaill, agus duḃart liom
féin go raḃadar imṫiġṫe aḃaile. Oiḋċe ḃroṫallaċ ṁeirḃ
ab eaḋ í, gan aon ṁeám gaoiṫe san aer. Do ṡocruiġeas
im’ aigne go raġainn amaċ ag siuḃal feaċaint an gcuirfeaḋ
san codlaḋ orm. D’éiriġeas de’n leabaiḋ; ċuireas
falaing orm agus amaċ liom. Ḃí an sluaġ ina seasaṁ
amuiġ sa tsráid; ceann gaċ duine aca árduiġṫe san

[l.171]: #
aer fé mar a ḃeaḋ sé ag féaċaint ar rud éigin i ḃfad
uaiḋ, daṫ an ḃáis ar gaċ aon aġaiḋ, agus iad go léir ina
stalcaí gan anam gan anál. Annsan is eaḋ a ṫuigeas an
rud a ḃí aca á ráḋ le Máirtín, agus do buaileaḋ isteaċ
im’ aigne go raiḃ an tÁrd-Ṁáiġistir tar éis díoġaltais a
agairt orṫa.”

“An marḃ a ḃíodar?” arsa Seán.

“Níl ḟios agam,” arsa an réaltóir. “Ní raiḃ sé
d’uain agam a ḟáil amaċ cioca beo nó marḃ a ḃíodar. Do
ċorruiġ mo ċuid fola agus ṫáinig mar a ḃeaḋ scamall ós
coṁair mo ḋá ṡúl nuair a ċonnac an sluaġ san, agus gan
cor ná leid asta aċ oiread is ná beaḋ ionnta aċ
deilḃeaċa cloiċe. Do ṁoṫuiġeas laige ag teaċt ionnam
féin agus na cosa ag lúbaḋ fúm. Fuaireas bolaḋ
aisteaċ san aer, agus do tuigeaḋ dom go raḃṫas tar éis
geas niṁneaċ éigin a scaipeaḋ ar fuaid na háite. Dá
ḃfanainn san áit ina-raḃas ḃí ḟios agam nárḃ ḟada go
mbeinn féin im stalca gan anam ar nós na ndaoine eile.
Ċaiṫeas mé féin ar an dtalaṁ agus ċuaḋas de laṁancán
isteaċ sa tiġ. Is ar éigean a ḃí ionnam mo ṡeomra féin
a ḃaint amaċ agus mé féin a ċaiṫeaṁ ar an leabaiḋ.
Ní foláir nó ṫuiteas i ḃfanntais ina ḋiaiḋ san mar níor
airiġeas a ṫuille go dtí go raiḃ solas na maidne ag
lóċtaint sa spéir.

“Anonn liom ċun na fuinneóige ċoṁ luaṫ agus a
ḋúisiġeas agus d’ḟéaċas amaċ go haireaċ. Ní raiḃ

[l.172]: #
duine ná daonnuiḋe amuiġ, agus ṫaḃarfainn an leaḃar ná
raiḃ ann aċ taiḋḃreaṁ nó tromluiġe oiḋċe, mara mbeaḋ
an rud a ċonnacas ina ḋiaiḋ san.”

“Cad eile a ċonnacaís?” arsa Seán agus árd-
iongnaḋ air.

“Ċuala an duine ag corruiġe leasmuiġ de ḋoras mo
ṡeomra. D’ḟanas socair go ceann tamaillín agus annsan
d’oscluiġeas an doras go réiḋ. Ḃí mo ḋuine sa ṗasáiste
leasmuiġ de’n doras, agus é ag obair ar a ḋíċeall.
Ḃí a ċúl liom agus ní ḟeaca sé mé, agus geallaim-se
ḋaoiḃ náċ ró-ḟada a ḟanas ag féaċaint air. Isteaċ liom
arís agus do ḋúnas an doras go haireaċ im’ ḋiaiḋ.”

“Cad a ḃí á ḋéanaṁ aige?”

“Ḃí sé ag cur gléas éisteaċta agus gléas cian-
raḋairc ins gaċ aon tseomra sa tiġ. Níl cor dá gcuir-
fimíd dinn feasta ná feicfear, agus níl focal dá
n-abróċaimíd ná cloisfear. Sin é an fáṫ nár ṁaiṫ liom
an ċaint a ḋeinis-se ag an mbreicfeast ar maidin,”
ar seisean le Seán.

“Níl aon Ġaeḋilg ag an Árd-Ṁáiġistir,” arsa Seán.

“Cá ḃfios dúinn cad tá aige nó cad ná fuil aige?
B’ḟéidir go ḃfuil an Ġaeḋilg foġlumṫa aige um an
dtaca so. Ḃí eagla orm aon ġreim bíḋ a ḃlaiseaḋ ná
aon ḃraon diġe a ól ag an mbreicfeast ar eagla aon
drog a ḃeiṫ curṫa aige ionnta. Ní leoṁfainn focal

[l.173]: #
a ráḋ liḃ-se a ċuirfeaḋ i dtuiscint dó-súd go raiḃ
ḟios agam i dtaoḃ uaṫḃáis na hoiḋċe aréir.

“Is iongnaḋ liom nár tugaḋ an íde ċéadna orainne
a tugaḋ ar na haindeiseóirí boċta úd,” arsa Máirtín.

“Dá gceapaḋ an tÁrd-Ṁáiġistir go raiḃ láṁ nó
laḋar againn i n-aon ċoṁ-ċeilg ina ċoinniḃ, ní dóċa
go ḃfeicfeaḋ duine ar biṫ againn solas an lae indiu.
Aċ is dóiġ liom gur fear é ná daorfaḋ duine gan a
ḃeiṫ lán-deiṁniġṫeaċ de go raiḃ cúis aige air. Deineann
sé díoġaltas a agairt ar a naiṁde go mí-ṫrócaireaċ aċ
ní dóiġ liom go ndaorfaḋ sé duine san éagcóir.”

“Sé is fearra ḋúinn a ḋéanaṁ,” arsa Máirtín,
“ná dul ag triall air láiṫreaċ, agus a ráḋ leis gur
ṁaiṫ linn dul aḃaile ċun ár dtíre féin. Taḃarfaiḋ
san le tuiscint dó ná fuil aon éileaṁ againn ar ġradam
ná onóir a ḃaint amaċ dúinn féin annso.”

“Caiṫfimíd dul aḃaile go luaṫ, ar aon ċuma,”
arsa an réaltóir. “Ní ḟéadfaimís ṫar coicṫiḋeas eile
a ṫaḃairt annso, dá ḟeaḃas cóir a cuirfí orainn.”

“Conus san?” arsa Seán.

“Náċ cuiṁin leat a nduḃart liḃ sul a dtángamar
annso? Do ṁíniġeas daoiḃ conus a ḃíonn Manannán
ag casaḋ timċeall na gréine, agus gurab í seo an uair
is coṁgaraiġe do’n doṁan so againne é. Tosnóċaiḋ
siad ar ḋruideaṁaint ó n-a ċéile i gceann míosa eile,
agus ní ṫiocfaiḋ siad coṁgaraċ d’á ċéile go ceann

[l.174]: #
seaċt mbliana eile arís. Tógfaiḋ sé mí uainn dul
ṫar n-ais san eiteallán, agus dá ḟaid a ḟanfaimíd annso
feasta is eaḋ is sia uainn a ḃeiḋ an doṁan agus is cruaiḋe
a ḃeiḋ sé orainn filleaḋ air. Dá ḃrí sin mara ḃfágaimíd
an áit seo fé ċeann coicṫiḋis, ar an gcuid is déanaiġe
ḋe, beiḋ orainn fanaċt annso go ceann seaċt mblian.”

“Níor ṁaiṫ liom-sa seaċt mbliana a ṫaḃairt annso,”
arsa Seán.

“Ná liom-sa,” arsa Máirtín. “Téiġmís ag triall
ar an Árd-Ṁáiġistir láiṫreaċ, agus iarraimís cead air
ċun dul aḃaile.”

“Ní móide go mbeiḋ aon uaigneás air inár ndiaiḋ,”
arsa Seán.

D’éiriġeadar ina seasaṁ ċun dul ṫar n-ais ċun na
caṫraċ, aċ cé ċífidís ċúċa aċ Ámón; agus is aṁlaiḋ a
ḃí seisean agus a ċeann fé aige, agus é ag siuḃal go
riġin ar nós duine go mbeaḋ ualaċ mór ar a aigne.
D’ḟanadar mar a raiḃ aca go dtí go dtáinig sé suas ċúċa.
Do ḃeannuiġ sé ḋóiḃ go cúirtéiseaċ, agus do ḋein gáire
leis na garsúin.

“Is breáġ an ṁaidin í,” ar seisean, “agus tá aer
agus aoiḃneas annso agaiḃ.”

Do ċuir Máirtín isteaċ air go tur.

“Ní haon tairḃe ḋuit ḃeiṫ ad iarraiḋ an ḟírinne a
ċeilt orainn,” ar seisean. “Is eol dúinn gaċ aon niḋ
i dtaoḃ cúrsaí na hoiḋċe aréir.”

[l.175]: #

D’ḟéaċ Ámón ó ḋuine go ċéile orṫa.

“Cá ḃfios daoiḃ-se cad a ṫárla aréir?” ar seisean.

“Tá’s againn é,” arsa an réaltóir, “mar go
ḃfeaca-sa im’ ṡúiliḃ cinn féin é.” Agus d’innis sé a
scéal dó díreaċ fé mar a innis sé do’n ċuid eile aca é.

“Cad tá ar aigne agaiḃ a ḋéanaṁ anois?” arsa
Ámón nuair a ḃí deire ráiḋte aige.

“Sé tá beartuiġṫe againn a ḋéanaṁ,” arsa an
réaltóir, “ná dul ag triall ar an Árd-Ṁáiġistir láiṫreaċ,
agus cead a iarraiḋ air ċun dul aḃaile ċun ár dtíre féin.
Cuirfiḋ san i n-iúl dó náċ sinne a ḃí cionntaċ le hobair
na hoiḋċe aréir agus náċ aon duine againne a ḃí ag
séideaḋ fé sna haindeiseóirí boċta úd.”

“Níl aon droċ-aṁras aige oraiḃ” arsa Ámón.
“Tá’s aige go maiṫ ná beaḋ láṁ ná laḋar agaiḃ-se
i n-aon ċoṁ-ċeilg ina ċoinniḃ.”

“Cad ċuige ḋó ḃeiṫ ag déanaṁ spiaireaċta
orainn, má’s eaḋ,” arsa Seán. “Cad ċuige ḋó gléasanna
éisteaċta a ċur ar fuaid an tiġe, mara ḃfuil droċ-aṁras
aige orainn?”

“Ní raiḃ ḟios agam a leiṫéid a ḃeiṫ déanta aige,”
arsa Ámón. “Ní duḃairt sé focal liom mar ġeall air
sin.”

“Tá sé ar nós gaċ aon deaċtóra d’á raiḃ riaṁ ann,’
arsa Seán. “Ní hionntaoiḃ leis éinne.”

[l.176]: #

“Ní fada eile a ḃeimíd mar ċúis aċrainn ná
easaontais san áit seo,” arsa an réaltóir. “Imṫeoċaimíd
láiṫreaċ má ṫugann sé an t-eiteallán dúinn.”

D’ḟan Ámón tamall gan laḃairt.

“Is baoġal liom,” ar seisean, sa deire, “ná beiḋ
an t-eiteallán le fáil agaiḃ.”

“Cad ’na ṫaoḃ ná beiḋ,” arsa Seán go feargaċ.

“Tá árd-ṁeas ag an Árd-Ṁáiġistir oraiḃ,” arsa
Ámón, “árd-ṁeas ar fad. Tá siḃ tar éis an ċaṫair a
ṡaoraḋ ó sna Cráiḋmí. Ba ṁaiṫ leis siḃ d’ḟanaċt ar fad
annso ċun go raġaiḋ toraḋ ḃúr n-intleaċta ċun tairḃe ḋó
féin agus do ṁuintir na caṫraċ.”

“An aṁlaiḋ a deirir ná leigfiḋ sé ḋúinn dul
aḃaile?” arsa Máirtín.

“Ní leigfiḋ sé aḃaile go fóill siḃ ar aon ċuma,”
arsa Ámón.

“B’ḟearra ḋúinn gur droċ-aṁras a ḃeaḋ aige
orainn,” arsa Seán, “má’s mar sin a ċeapann sé méid
a ṁeasa orainn a ṫeasbáint.”

“Mara leigeann sé ḋúinn dul aḃaile laistiġ de
ċoicṫiḋeas,” arsa an réaltóir, “beiḋ sé ró-ḋéanaċ aige.”

“Conus san?” arsa Ámón.

[l.177]: #

Do ṁíniġ an réaltóir an scéal dó fé mar a ḋein
ċeana é.

“Sé túis agus deire an scéil é,” ar seisean, “mara
dtéiġimíd aḃaile taoḃ istiġ de ċoicṫiḋeas ná beiḋ sé
inár gcumas imṫeaċt uaiḃ go ceann seaċt mblian.”

“Beiḋ an-áṫas ar an Árd-Ṁáiġistir é sin a ċlos,”
arsa Ámón. “Ba ċóir go mbeaḋ sé réiḋ liḃ i gceann
seaċt mblian eile.”
