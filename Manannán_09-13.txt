MANANNÁN
9

pláinéid ná feaca súil duine riamh

Do chaith Seán Ó Maolchatha é féin siar sa chathaoir
agus do chuir gáire as.

"Mar mhagadh taoi," as seisean.

D'éirigh an fear eile agus do shiubhail anonn chun na
teine. Do dhearg sé a phíopa agus do bhain seach as sul
ar labhair sé.

"Ní haon mhagadh é," ar seisean, "ach lom-lár na
fírinne."

D'éirigh an tríomhadh fear, do sheas taobh leis ag an
dteine agus d'féach idir an dá shúil air.

"Réaltóir tusa," ar seisean leis. "Tá níos mó
eolais agat-sa ar na réalta agus ar na pláinéidí ná
mar atá ag aon fhear eile beo. An é adeir tú linn go
bhfuil an phláinéid seo ann, agus gur giorra dhúinn í ná
aon phláinéid eile, ach mar sin féin nách féidir dúinn í
fheiscint?"

"Is mar sin atá," arsa an réaltóir.

"Má's fíor bréag," arsa Seán Ó Maolchatha, "ach is


MANANNÁN
10

fé n-a anáil adubhairt sé é, agus ní chuala an bheirt eile é.
Ba dhóigh le duine, ámhthach, gur thuig an réaltóir an rud a
bhí ina aigne, mar d'iompuigh sé chuige agus do labhair leis.

"Tá fhios agam ná creideann tú mé," ar seisean.

"Nuair a chífead im' shúilibh cinn féin an phláinéid sin
ag lonnradh sa spéir san oidhche, creidfead go bhfuil sí
ann," arsa Seán.

"D'fhéach an réaltóir air ar feadh nóimitín agus
iarracht d'fheirg air, ach annsan do chaith sé a cheann siar
agus do chuir gáire as.

"Bíodh foidhne agat go fóill beag," ar seisean,
"agus chífir í."

Bhí an fear eile ag féachaint go géar idir an dá shúil air.

"A Mhichíl Uí Fhlaithimh," ar seisean, "mar adubhairt
mé cheana, is tú an réaltóir is fearr agus is mó cáil ar
domhan. Má deir tú liom go bhfuil a leithéid de phláinéid
ann géillim duit go bhfuil sí ann, agus gan de dheimhniú
agam ar fhírinne do scéil ach t'fhocal amháin. Ach fiaf-
ruighim an méid seo dhíot. Má tá an phláinéid sin ann
cad 'na thaobh ná feictear í?"

"Sin í an cheist," arsa Seán Ó Maolchatha, agus do
bhuail sé buille d'á bhais anuas ar a leath-ghlúin. "Má
tá sí ann cad 'na thaobh ná feictear í?

"Tá sí ann," arsa an réaltóir, agus ní feictear í.
'Neosfad daoibh cé'n fáth."


MANANNÁN
11

Do shuidh sé sa chathaoir arís agus do bhain cúpla seach
as a phíopa.

"Ní feictear an phláinéid sin," ar seisean, "toisc
brat tiugh de gheas éigin an-aithnid a bheith timcheall uirthe,
á ceilt. Sin é an fáth go bfuil sí foluighthe ó shúilibh an
chine daonna, agus sin é an fáth ná feictear sa spéir san
oidhche í, mar a chítear na pláinéidí eile."

"Ach maran féidir í fheiscint cá bhfios duit í bheith
ann?" arsa Seán.

"Scéal fada é sin," arsa an réaltóir, "agus bainfidh
sé tamall fada dhíom é innsint."

I dtigh an réaltóra a bhí an triúr fear agus iad tar
éis dinnéar a chaitheamh ann. Eiteallánuí clúmhail ab
eadh Seán Ó Maolchatha. Bhí sé tugtha suas dó gurbh é
an píolóid ba chliste agus ba neamh-eaglaighe d'á raibh
ann le n-a linn. "Tá Dia buidheach de Seán Ó Maolchatha,"
adeireadh daoine. Agus ní raibh aon amhras ná go
dtáinig sé slán as gach contabhairt d'á rug riamh air.

Ollamh san Ollscoil ab eadh an tarna fear agus
Máirtín Mac Con Midhe ab ainm agus ba shloinne dó.
Bhí clú agus cáil air ar fuaid an domhain i gcúrsaí
eoluidheachta.

Bhí an réaltóir ina shuidhe sa chathaoir agus é ag
féachaint ar an mbeirt aca agus iarracht de mhagadh ina
shúilibh.


MANANNÁN
12

"Bhí cúis fé leith agam le cuireadh a thabhairt do'n
bheirt agaibh chun teacht annso anocht," ar seisean.
"Sé Seán Ó Maolchatha an t-eiteallánuí is fearr ar 
domhan, agus tá tuiscint ag Máirtín Mac Con Midhe i 
gcursaí eoluidheachta mar atá ag aon fear eile beo.
Mar gheall ar na tréithe sin sa bheirt agaibh is eadh iarras
oraibh teacht chun an tighe anocht."

D'fhéach an bheirt eile ar a chéile.

"An as a mheabhair atá sé?" adubhairt a súile.
Ní dubhairt siad a mbéal aon fhocal, ámhthach.

Is maith a thuig an réaltóir an rud a bhí ina aigne aca.

"Is dóigh libh gur as mo mheabhair atáim," ar seisean, 
"ach bíodh foidhne agaibh agus léireochad daoibh ná fuil
mise na mearthall orm. Ní dhéanfad a thuille boghríní ar
an scéal ach é innsint daoibh díreach fé mar atá.

"Deich mbliana ó shoin do chaitheas tamall san 
Éigipt ar mo laethanta saoire. Tharla go raibh buidhean
d'fhearaibh léigheanta an unair sin ag tomhac na bpluais
agus na n-uaigh sa tír sin. Bhí aithne agam ar dhuine aca
agus thug sé cuireadh dom chun dul i n-éinfheacht leis ag 
feiscint na hoibre a bhí á dhéanamh aca. Is amhlaidh a 
bhíodar tar éis teacht ar uaigh duine de seana-righthe na 
hÉigipte. Bhíodh cúntaisí ar na páipéir i dtaobh na 
huaighe san am, agus is dócha gur léigh an an bheirt agaibh iad."

"Is cuimhin liom iad," arsa Máirtín. "Dubhairt


MANANNÁN
13

lucht na bpáipéar ná fuarathas oiread seod seanda i n-aon 
uiagh riamh agus a fuarathas san uaigh sin."

"Bhí an ceart ag lucht na bpáipéar," arsa an 
réaltóir. "Ní beah de sheó a bhfuarathas d'árthaí agus 
de sheoda agus d'iarsmaí de gach aon tsaghas ins an uaigh 
sin. Agus fuarthas, leis, innte, mór-chuid pár, nó 
paipírí, agus scríbhinní doinhne do-léighte ortha. Bhí sé 
d'ádh orm-sa seilbh d'fháil ar cheann de sna paipírí sin. 
Is le duadh a fuaireas é, ach scéal eile é sin agus ní 
'neosfad daoibh anocht é."

D'fhéach an bheirt eile ar a chéile agus ní dubhradar
aon fhocal.

"Teasbáinfead daoibh é. Tá fios agam gur maith 
le Seán Ó Maolchatha gach éinní a fheiscint shúilibh cinn
féin."

Anonn leis do'n chomhrainn daingin a bhí i gcúinne
de'n tseomra, agus do bhain an glas di. Bhí carn
páipéar sa chomhrainn. Do thóg sé na pháipéar ina láimh agus
do nocht bosca beag iarainn fútha. Do thóg sé an bosca
ar an gcomhrainn agus tháinig thar n-ais chun a chathaoireach.
Bhain sé eochair bheag as a phóca agus d'oscail an bosca.
Bhí seana-phár istigh ann. Do chrom an bheirt eile níos
giorra dhó chun é fheiscint. Do thóg sé an pár as an 
mbosca agus do leathnuigh amach é.

"Chíonn sibh cad tá ann," ar seisean.
