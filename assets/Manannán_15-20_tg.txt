Manannán 15
“Dá ndeininn-se dearṁad,” arsa Seán, “is daor a
ḋíolfainn as,” agus do ċuir sé smuta gáire as.

“Buaileaḋ isteaċ im’ aigne,” arsa an fear eile,
“náċ foláir nó ḃí an ṗláinéid ann an uair sin.. Aċ má
ḃí sí ann an uair sin cad ’na ṫaoḃ ná fuil sí ann anois?
B’ṡin í an ċeist. B’ṡin í an aḋb a ḃain codlaḋ na
hoiḋċe ḋíom-sa ar feaḋ i ḃfad. B’é toraḋ mo stuidéir
agus toraḋ mo ṁaċtnaiṁ ar an gceist go raḃas deiṁ-
niġṫeaċ de go raiḃ an ṗláinéid sa spéir san áit ina raiḃ
sí breacuiṫe síos ag an sean-eolgaċ Éigipteaċ, aċ ar ċuma
éigin náċ féidir í ḟeiscint. Táim ag gaḃáil do’n ċeist le
deiċ mbliana. Ní ḃead ḃúr mboḋraḋ le mion-ċúntaisí ar
an áireaṁ a ḋeineas ar ċúrsaí na bpláinéid, ná ar an méid
saoṫair a ḋeineas ar ġloiní agus ar ċiandracáin. Ní
déarfad aċ an méid seo--gur éiriġ liom sa deire cian-
dracán a ḋéanaṁ a ṫugann raḋarc dom ar an bpláinéid
sin atá foluiġṫe ó ṡúiliḃ an duine.”

“Aċ ní raiḃ ciandracán de’n tṡórd san ag an sean-
Éigipteaċ,” arsa Seán, “agus náċ maiṫ ġo ḃfeaca
seisean í.”

“Ní ḟeadar an ḃfeaca sé í. aċ ḃí ḟios aige í ḃeiṫ
ann. Ḃí fios aca súd ná tuigimíd-ne.”

“Is iongantaċ an scéal é,” arsa Máirtín.

“Tagaiḋ liom anois ċun an tiġe ina ḃfuil na
ciandracáin agus teasbáinfead daoiḃ an ṗláinéid ná
feaca duine ar biṫ riaṁ aċ mé féin agus fir feasa na
hÉigipte anallód, b’ḟéidir.”

16 Manannán
Leis sin do ṗreab garsún amaċ ó’n dtaoḃ ṫiar de'n
scáileán a ḃí treasna ar an ḃfuinneóig.

“Ó a ḋaid,” ar seisean,” “leig doṁ-sa í ḟeiscint.”

Do baineaḋ geit as an ḃeirt eile aċ do leag an
réaltóir a láṁ ar ċeann an ġarsúin agus do laḃair go
cneasta leis.

“Ċeapas go raiḃ tusa id' leabaiḋ fadó riaṁ, a ṁic,”
ar seisean. “Ná fuil a ḟios agaiḃ go ḃfuil sé leaṫ-uair
a ċloig tar éis a deiċ?”

“Ḃíos ag dul a ċodlaḋ,” arsa an garsún,” aċ do
ṡeasas sa ḃfuinneóig ag féaċaint ar na réilṫíní. Is
deas liom ḃéiṫ ag féaċaint orṫa agus a n-aiṫniúint.

“Is dual aṫar duit suim a ḃeiṫ agat ins na réilṫíní,”
arsa Seán Ó Maolċaṫa agus do ġáir sé leis.

“Ḃí oiread san suime agam ionnta,” arsa an garsún,
“gur ṡuiḋeas sa ċaṫaoir taoḃ ṫiar de’n scáileán ag
féaċaint orṫa gur ṫuit mo ċodlaḋ orm. Do ġlór-sa a
ḋúisiġ mé, a ḋaid, agus tú ag innsint i dtaoḃ na pláinéide
nua. Leig leat mé go ḃfeicead í.”

“Ní haon ṗláinéid nua í,” arsa an t-aṫair. “Tá sí
riaṁ ann, aċ nárḃ ḟéidir í ḟeiscint go dtí so. Riṫ leat
a ċodlaḋ agus teasbáinfead duit oiḋċe éigin eile í.
Suas an staiġre leat anois.”

Ṫug an garsún aġaiḋ ar a ṡeomra codlata aċ ba
léir gur i gcoinniḃ a ċos é.

Manannán 17

“Oiḋċe ṁaiṫ ḋuit, a ṁic,” arsa an réaltóir leis.

“Oiḋċe. ṁaiṫ ḋuit, a ḋaid. Oiḋċe ṁaiṫ ḋaoiḃ,
a ḋaoine uaisle,” ar seisean.

“Is breáġ an garsún é, bail ó Ḋia air,” arsa
Máirtín, ċoṁ luaṫ agus a ḃí sé as raon éisteaċta.

“Tá sé imṫiġṫe ó smaċt, is baoġalaċ,” arsa an
t-aṫair, “toisc ná fuil agam aċ é, agus a ṁáṫair ḃoċt a
ḃeiṫ san uaiġ le seaċt mbliana.”

Agus do leig an réaltóir clúṁail osna cléiḃ, agus é
ag seolaḋ na beirte eile an cúl-doras amaċ ċun an
tiġe ar an dtaoḃ ṫall de’n ġáirdín mar a raiḃ na
ciandracáin.

An raḋarc tríd an gciandracán

Ní raiḃ de ṡolas i dtiġ na gciandracán aċ léas
beag lag a ḃí ag teaċt isteaċ tré oscailt a ḃí i
ndíon an tiġe.

“Tá an ait seo ċom dorċa le tiġ peictiúirí,” arsa
Seán Ó Maolċaṫa, agus do ċuir se gáire as.

“Dá ḋoirċeaċt a ḃíonn an áit istiġ is eaḋ is fearr a
ċíonn tú na réalta,” arsa an fear eile. Leis sin do
ṫóg sé tóirse aiḃléise as a ṗóca agus do scéiḋ an solas
timċeall an tseomra i dtreo is go raiḃ raḋarc ag an
mbeirt eile ar a raiḃ ann.

Seomra cruinn a ḃí ann, agus díon aḋmaid air.
Ḃí an dá ċiandracán i lár an úrláir agus taca teann fé
gaċ ceann aca. Ḃí oscailt ar ḋíon an tiġe ċun go mbeaḋ
raḋarc ag an nduine istiġ ar an spéir amuiġ. D’ḟéaċ
Seán suas agus ċonnaic sé na réilṫíní ag spréaċarnaiġ ós
a ċionn i n-áirde. Is minic a ḃí Máirtín Mac Con Miḋe
sa tseomra san ċeana, agus níor ḋein sé aon iongnaḋ
d’aon niḋ ann, aċ b’ait le Seán mar áit é. Do ṁíniġ an
réaltóir gaċ aon niḋ ḋó.

Tá na ciandracáin annso, féaċ,” ar seisean, agus
do ḋíriġ sé solas an tóirse orṫa. “an ḃfeiceann tú
an gléas so?”

18

Manannán 19

“Ċím,” arsa Seán. “Cad ċuige é?”

“Tá ḟios agat go mbíonn an doṁan so ag casaḋ
timċealL i gcoṁnuiḋe.”

“Tá ḟios agam an méid sin, da luiġead eolas atá
agam ar ċúrsaí na réalt,” arsa Seán agus do ċuir sé
fmuta gáire as.

“Nuair a ḋíriġtear an ciandracán ar réalt, coin-
niġeann an gléas so díriġṫe ar an réalt san é. Is
aṁlaiḋ a ċasann sé an ciandracán do réir mar a ḃíonn
an doṁan ag casaḋ. Mara mbeaḋ an gléas san ḃeaḋ ar
an réaltóir ḃeiṫ ag socrú an ċiandracáin gaċ ré nóimeat,
mar go mbeaḋ casaḋ an doṁain seo á ċur as treo i
gcoṁnuiḋe.”

“Tuigim,” arsa Seán.

Do ḋíriġ an réaltóir an solas ar ḃarr an tiġe.

“Ċíonn tú go ḃfuil oscailt i ndíon an tiġe,” ar
seisean.

“Freagrann an oscailt sin do ṡúil an ċiandracáin
agus is féidir an díon a ċasaḋ timċeall ó’n dtaoḃ istiġ
i dtreo is go mbíonn an oscailt i n-aon áit is mian Leis
an nduine a ḃíonn ag faire.”

“Tuigim,” arsa Seán arís.

“An ḃfeiceann tú an seastán san sa ċúinne?”
arsa an fear eile. “Air sin a ḃíonn an réaltóir nuair
20 Manannán
a ḃíonn sé ag faire tríd an gciandracán. Ní ró-ċom-
pórdaċ an áit é ċun cúpla uair a ċluig a ċaiṫeaṁ ann,
aċ tá roṫaí fé agus is féidir é ḃogaḋ timċeall an tseomra
gan aon duaḋ. Tá gaċ aon niḋ feiciṫe agat anois, is
dóiġ liom.”

“Tá, aċ aṁáin an ciandracáin.”

“Ċífir iad san láiṫreaċ. Seo leat, a Ṁáirṫín,’
ar seisean leis an ḃfear eile, “féaċ tríd an gceann so.”

Do ḋruid sé an seastán fe ḋéin an ċiandracáin,
do ċas roṫ nó ḋó, agus do ṡocruiġ díon an tiġe go dtí
go raiḃ an oscailt ar barra ag freagairt do ṡúil an
ċiandracáin.

“Anois duit,” ar seisean.

Do ṡocruiġ Máirtín é féin ar an seastán. agus
ní raiḃ le clos san áit ar feaḋ tamaillín aċ tic-tic an
ġléis a ḃí ag díriú an ċiandracáin.

“Féaċ tríd an gceann eile anois,” arsa an réaltóir.

Do ċuir sé an ciandracán eile i ḃfearas agus do
ḋruid an seastán anonn ċuige.

“Seaḋ anois,” ar seisean tá sé díriġṫe ar an
áit ċéadna.”

D'ḟéaċ Máirtín tríd an gciandracán. Ní túisce
ḋein ná do ċuir sé liúġ as le hiongnaḋ agus le halltaċt.

“Dar fiaḋ,” ar seisean. Sin é an rud is iongan-
taiġe d'á ḃfeaca riaṁ im' ṡúiliḃ cinn.”
