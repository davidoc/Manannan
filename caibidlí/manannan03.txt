[l.31]: #

# An Turas go Manannán

Tráṫnóna aoiḃinn i ndeire an Earraiġ timċeall
bliana ina ḋiaiḋ san ḃí Seán Ó Maolċaṫa ag
feiṫeaṁ leis an mbeirt eile ag an aer-ṗort i mBaile
Uí Coileáin. Ḃí duine de ġiollaí an aer-ṗuirt ag
líonaḋ umar an eitealláin de ṗetrol, agus ḃí Seán féin
ag cur gaċ aon niḋ i n-órdú agus i n-eagar i gcoṁair an
turais éaċtaiġ a ḃí roimis.
 
Ḃí tuitim na hoiḋċe ann agus ḃí na réilṫíní geala a
dteasbáint féin san aer ina gceann is ina gceann. Ḃí
corrán gealaiġe croċta ós cionn na gcrann taoḃ ṫall
de ṗáirc na n-eiteallán.

“Is breáġ an t-eiteallán é seo, a ḋuine uasail,”
arsa an giolla i gceann tamaill. “Ní foláir nó taoi
ag cuiṁneaṁ ar ḋul ar aistear ḟada ann. An id’ aonar
a raġair?”

“Beiḋ beirt eile faram,” arsa Seán.

“Cogar, a ḋuine uasail. An do’n Ṁol Ṫuaiḋ a
raġaiḋ siḃ?”

“Cad a ċuir id’ ċeann gur do’n Ṁol Ṫuaiḋ a
raġaimís?”

“Tá a ḃfuil annso ag déanaṁ iongantais díot féin
agus de’n eiteallán ḃreáġ neaṁ-ċoitċianta so, a ḋuine

[l.32]: #
uasail. Tá cuid aca á ráḋ gur ar an Mol Ṫuaiḋ atá do
ṫriall, agus a ṫuille aca a ráḋ gur ar an Mol Ṫeas is
fonn leat t'aġaiḋ a ṫaḃairt. Is léir go ḃfuil socair
agat ar na tíorṫa fuara a ḃaint amaċ. Tá púnt curṫa
agam-sa gur do’n Ṁol Ṫuaiḋ a raġair.”

“Cá ḃfios duit gur ar na tíorṫa fuara atá mo
ṫriall?” arsa Seán agus é ag gáiriḋe.

“Is léir san, a ḋuine uasail, ar an gcábán teann
dingṫe ná leigfiḋ isteaċ gaoṫ ná fuaċt, agus ar an
ngléas atá ar an dtaoḃ amuiġ de’n eiteallán agat ná
leigfiḋ do’n lic oiġre teaċt air. Agus tá éadaiġe
troma tiuġa agat á dtaḃairt leat, agus stóras bíḋ agus
diġe a ṡeasóċaiḋ go ceann ráiṫe ṫú. Aċ tá aon niḋ
aṁáin ag déanaṁ mearṫaill dúinn, a ḋuine uasail.”

“Cad é an niḋ é sin?” arsa Seán, agus árd-ṡult
aige a ḃaint as caint an ġiolla.

“Sé niḋ é, a ḋuine uasail, ná a luiġead petrol atá
agat á ḃreiṫ leat. Níl oiread petroil agat annso agus
a ċoinneoċaḋ san aer tú ar feaḋ seaċt n-uair a ċluig.
Agus ní hé sin is mó atá ag cur iongantais orainn, aċ
gan sliġe a ḃeit ins na humair d’á ṫuille. Tá ag dul
dinn bun ná barr a ḋéanaṁ de’n scéal, a ḋuine uasail.
Cad a ḃéarfaḋ do ḋuine stóras ráiṫe de ḃiaḋ agus de
ḋiġ A ḃreiṫ leis, agus gan a ḋóṫain petroil aige ċun
é ċoinneáil san aer ar feaḋ aon leaṫ-lae aṁáin?”

Ḃí aiṫne ag giollaí an aer-ṗuirt ar Ṡeán le fada,

[l.33]: #
agus meas aca air agus báiḋ aca leis, ar a ḟeaḃas agus
ar a ċalmaċt mar eiteallánuí. Aċ an rud ait rúnda
so a ḃí a ḃeartú aige le bliain ḃí ag dul díoḃ é ṫuiscint,
agus ḃí teipiṫe glan orṫa aon ḃlúire eolais d’ḟáil ó
Ṡeán féin i dtaoḃ an turais ar a raiḃ socair aige.

“As a ṁeaḃair atá sé,” arsa duine de sna giollaí
leis an gcuid eile aca. “Gealt gan ċiall a ċeap an.
t-eiteallán san. Stóras ráiṫe ann de ḃiaḋ agus de
ḋiġ, agus gan sliġe ins na humair d’oiread petroil agus
a ḃéarfaḋ as so go Lonndan Ṡasana é.”

“B’ḟéidir gur innill de ṡaġas éigin nua atá ann,”
arsa duine eile, “agus go raġaiḋ sé faid ṁór sliġe
i n-aġaiḋ an ġalúin.”

“Ḋeineas na hinnill d’inḟiúċaḋ,” arsa an ċéad
ḟear. “Innill Rolls iad de’n tsaġas is fearr agus is
daoire le fáil, aċ níl aon nuaḋaċt ionnta. Ní ḋéanfaiḋ
siad aon ḟaid sliġe i n-aġaiḋ an ġalúin de ḃreis ar aon
innill eile.”

“Sé rud is mó atá ag cur iongantais orm-sa,”
arsa ḟear eile, “ná an méid roicéad atá san eiteallán
san. Raġaiḋ sé ċoṁ tapaiḋ le saiġneán.”

“B’ḟéidir go ḃfuil sé ċun iarraċt a ḋéanaṁ ar
an strátósféar a ḃaint amaċ fé mar a ḋein an tOllaṁ
Pícard,” arsa fear eile.

“Cuirfead-sa geall gur do’n Ṁol Ṫuaiḋ atá sé
ag dul.”

[l.34]: #

“Bíoḋ ciall agat, a ḋuine. Conus a raġaḋ sé
do’n Ṁol Ṫuaiḋ agus gan a ḋóṫain petroil aige ċuige,
ná sliġe san eiteallán dó?”

Do leanadar orṫa ag cur is ag cúiteaṁ i dtaoḃ an
scéil, gaċ duine aca agus a ṫuairim féin á ċaiṫeaṁ aige,
agus gan aon ċuiṁneaṁ ag éinne aca gur i gcoṁair
turais do ṗláinéid eile a ḃí an t-eiteallán á ḋéanaṁ.

Ċuir duine de sna giollaí geall leis an gcuid eile
aca go meallfaḋ sé féin eolas éigin ó Ṡeán sul a
n-imṫeoċaḋ sé. Aċ ḃí fuar aige. Níor leig Seán aon
ṗioc d’á aigne amaċ.

Níorḃ ḟada go dtáinig Máirtín Mac Con Miḋe agus
an réaltóir. Do léimeadar amaċ as an ngluaisteán a
ḃí aca, agus ṫugadar aġaiḋ ar an áit ina raiḃ an t-eiteallán.

“Dia ḋuit, a Ṡeáin,” arsa an réaltóir. “Tá tosaċ
agat orainn.”

“Níl ann aċ san,” arsa Seán go deiġ-ḃéasaċ.

D’inḟiúċ Máirtín an stóras bíḋ agus aeir féaċaint
an raiḃ gaċ aon niḋ i gceart. Eisean a ḃí i mbun na
coda san de’n ullṁúċan.

“Tá sé i n-am dúinn ḃeiṫ ag gluaiseaċt,” arsa an
réaltóir i gceann tamaill, agus do ċaiṫ sé isteaċ sa
ċábán beart mór de ṡúsaí agus de ḃrait a ṫug sé leis
ó’n mbaile.

“Ní baoġal duit-se fuaċt a ḃeiṫ ort i gcaiṫeaṁ an

[l.35]: #
turais,” arsa Seán leis go magaṁail. “Ṫugais do
ḋóṫain brat leat.”

Ní ṁoṫóċaimíd an fuaċt i gcábán an eitealláin,”
arsa an fear eile. “Aċ ní fios cad é an teoḋaċt a
ḃeiḋ san áit go ḃfuilimíd ag dul ann. Ḃfuil gaċ aon
niḋ i n-órdú agaiḃ-se?” 

“Tá,” arsa Seán. “Bíḋiḋ istiġ. Slán agat, a
Ṗeadair,” ar seisean leis an ngiolla. “Scríoḃ id’
leaḃar cúntais gur ḟágamar an t-aer-ṗort ar a seaċt a
ċlog ar an gceaṫrú lá déag de’n ṁí.”

“Déanfad san a ḋuine uasail,” arsa an giolla.
“Slán liḃ agus go n-éiriġiḋ an turas liḃ.’

Isteaċ leis an dtriúr aca i gcábán an eitealláin.
Do daingniġeaḋ an doras agus do scaoileaḋ na hinnill
ċun siuḃail. Ḋó ġluais an t-eiteallán fan na talṁan
ar feaḋ tamaillín agus d’éiriġ san aer ċoṁ héadtrom
seolta le fáinleóig.

“Tosnú maiṫ leaṫ na hoibre,” arsa Seán. “Nuair a
ḃeimíd cúpla míle troiġ ós cionn talṁan scaoilfead
ceann de ṡna roicéid.”
 
Ċoṁ maiṫ do ḋein. Ní ċualadar an gleo a ḋein an
roiċéad, mar an cábán ina raḃadar ḃí sé ċoṁ teann
dingṫe sin ná féadfaí aon niḋ a ċlosistiġ ann, aċ do
ṁoṫuiġeadar an ḃreis luais a ṫáinig fé’n eiteallán.
Dar leo ḋó ṡceinn ṡé tríd an aer mar a sceinnfeaḋ
splannc tinntriġe.

[l.36]: #

I gceann tamaill do scaoil sé an tarna roicéad
agus ar ball beag do scaoil an tríoṁaḋ ceann. Ḃí sé á
scaoileaḋ go dtí go raiḃ luas mire fé’n eiteallán agus
iad scaoilte glan ó’n ngreim a ḃíonn ag an ndoṁan so
ar gaċ aon niḋ saoġalta. Do scuir Seán na hinnill
annsan, agus b’ṡeo leo ar a dturas tríd an spás fairsing
folaṁ atá idir na réalta. Ní raiḃ solas ná aer ann aċ
an grian mar a ḃeaḋ meall mór teine sa spás duḃ a ḃí ar
gaċ aon taoḃ díoḃ. Ḃí raḋarc aca uirṫe tríd an ngloine
tiuġ teann a ḃí i ḃfuinneóig an ċábáin. Níor ṁoṫuiġeadar
aon gluaiseaċt fúṫa, aċ ar a ṡon san ḃí ḟios aca go
raḃadar á dteilgean tríd an spás mar a ḃeaḋ piléar
ag imṫeaċt as béal gunna.
 
“Tá an méid sin déanta againn,” arsa Seán.

“Agus é déanta go maiṫ againn,” arsa an realtóir.

“Tá ceist agam le cur ċuġat, a Ṁic Uí Ḟlaiṫiṁ,”
arsa Seán, “agus b’ḟéidir nár ṁiste í ċur anois ċuġat.”

“Cad í an ċeist í?” arsa an réaltóir.

“Tá scarṫa againn leis an ndoṁan agus aġaiḋ
tugṫa againn ar Ṁanannán,” arsa Seán. “Tá san go
maiṫ agus níl go holc. Aċ conus a ṫiocfaimíd ṫar
n-ais arís?”

Ċuir an réaltóir gáire as.

“Feaċ,” ar seisean, “naċ maiṫ nár ċuiris an ċeist
sin ċugam go dtí anois nuair ná fuil aon dul siar agat

[l.37]: #
ó’n ngníoṁ atá beartuiġṫe againn. Is ró-ṁór agam an
ionntaoiḃ atá agat asam.”

“Mara mbeaḋ go ḃfuil ionntaoiḃ agam asat, ní
hannso a ḃeinn,” arsa Seán go tur.

“Ná bíoḋ ceist ort, a Ṡeáin. Má éirġeann linn
Manannán a ḃaint amaċ tiocfaiḋ linn an baile a ḃaint
amaċ ar an gcuma gcéadna.”

“Sin é díreaċ atá ag déanaṁ mearṫaill doṁ-sa,”
arsa Seán. “Níl mórán tuisciona agam ins na cúrsaí
seo, aċ do réir mar a ṫuigim an scéal, is mar seo atá.
Tá Manannán roṁainn amaċ sa spás agus ár n-aġaiḋ
tugṫa againn air. Tá luas na cruinne ár gcomáint ar
aġaiḋ ċuige, i dtreo is go mbainfimíd amaċ é i gceann
míosa. Tá an méid sin soiléir go leor. Aċ fiafruiġim
an méid seo ḋíot. Cad a ċomáinfiḋ ṫar n-ais ċun na
cruinne arís sinn?”

“Comáinfiḋ luas Ṁanannáin ṫar n-ais sinn díreaċ
fé mar atá luas na cruinne ár gcomáint ar aġaiḋ anois.”

“Aċ conus a ċomáinfiḋ luas Ṁanannáin siar sinn ?
Ar aġaiḋ atáimíd ag dul anois, aċ nuair a ḃeimíd ag
teaċt aḃaile náċ siar a ḃeimíd ag gluaiseaċt?”

“Ní heaḋ, aċ ar aġaiḋ.”

“Conus san?” arsa Seán.

“An cúrsa a ḋeineann Manannán timċeall na
gréine tá sé ar an dtaoḃ amuiġ de ċúrsa na cruinne

[l.38]: #
seo againne. D’á ḃrí sin is sia é ná cúrsa an doṁain.
Rá Manannán roṁainn amaċ fé láṫair, aċ ní fada go
ngeoḃaiḋ an doṁan ṫairis amaċ, agus nuair a ḃeimíd
ag filleaḋ aḃaile i gceann ráiṫe beiḋ sé roṁainn amaċ
direaċ mar atá Manannán roṁainn amaċ anois.”

“Tuigim,” arsa Seán.

Do ṡocruiġ an triúr fear iad féin go compórdaċ
i gcábán an eitealláin.

“Ní ġoillfiḋ fuaċt ná ocras ná easba aeir orainn
annso,” arsa an réaltóir, “aċ tá aon niḋ aṁáin a ġoillfiḋ
go mór orainn.”

“Cad é an niḋ é sin?” arsa Máirtín.

“An tréiṁse ḟada a ḃeimíd teanntuiġṫe istiġ sa
ċábán ċuṁang so, agus gan éinní le ḋéanaṁ againn,
agus gan rud ar biṫ le feiscint againn aċ an spás duḃ
go n-a ṁealltraċa móra teine.”

Do ṫarraing Máirtín dorn cáipéisí as a ṗóca.

“Tá nótaí agam annso,” ar seisean, “ar roinnt
ċeist go ḃfuil teipiṫe orm iad a réiḋteaċ, toisc gan é ḃeiṫ
d’uain agam maċtnaṁ ceart a ḋéanaṁ orṫa. Ní ḃeiḋ
éinní le déanaṁ agam go ceann míosa aċ ḃeit ag maċtnaṁ
orṫa agus tá súil agam go mbeiḋ siaḋ réiḋtiġṫe agam
sul a mbainfimíd amaċ Manannán.”

Leis sin do ṫarraing sé ċuige peann luaiḋe agus do
ċrom ar ḟigiúirí a ḃreacaḋ ar na páipéir.

[l.39]: #

“Ṫugas-sa paca cártaí liom,” arsa Seán, “ċun
an bóṫar a ġiorrú. Dá mbeaḋ an ceaṫrú duine againn
ann d’ḟéadfaimís cluiċe “droiċid” a ḃeiṫ againn.”

Do ċuir an réaltóir gáire as.

“Mo ġraiḋn siḃ,” ar seisean. “Is maiṫ a ċuiṁniġ
siḃ ar gaċ aon niḋ. Níl aċ an t-aon niḋ aṁáin ag déanaṁ
buaḋarṫa ḋoṁ-sa.”

“Cad é an niḋ é sin?” arsa Seán.

“Rud ná tuigfeaḋ baitsiléirí mar siḃ-se. D’ḟágas
an baile gan slán a ḟágaint ag Brian, ag mo ṁac. Ḃí
sé amuiġ agus mé ag fágaint an tiġe.”

“Raiḃ ḟios aige tú ḃeiṫ ag teaċt ar an aistear so?”

“Ḃí ḟios aige mé ḃeiṫ ag dul ar aistear ḟada, aċ
níor innseas dó cé’n áit.”

Leis sin do ṫárla an t-iongantas. Do ċrom an
beart súsa ar ċorruiġe anonn is anall ar úrlár an
ċábáin. Do léim Máirtín d’á ṡuiḋeaċán.

“Tá rud éigin beo ins na súsaí,” ar seisean.

Do ṗreab Seán anonn ċun an ḃirt agus do scaoil
an ceangal a ḃí air. Do caiṫeaḋ na súsaí i leaṫ-taoiḃ
agus d’éiriġ ceann an garsúin aníos.

“Táim leaṫ-ṁúċta,” ar seisean.

“A Ḃriain,” arsa an t-aṫair leis. “Cad a ṫug
annso tú?”

[l.40]: #

“Ḃí ḟios agam ná leigfeá ḋom dul liḃ go Manannán,”
arsa an garsún. “agus ní raiḃ aon tsliġe eile agam
ċuige, aċ dul i ḃfolaḃ ins na súsaí, go dtí go mbeaḋ
sé ró-ḋéanaċ agat mé ċur aḃaile.”

“Ṫá sé ró-ḋéanaċ anois aige, gan aon agó,” arsa
Seán, agus do ċuir sé scairt ṁór ġáiriḋe as. “Ní
féidir dúinn casaḋ ṫar n-ais anois.”

“Go maiṫ,” arsa Brian, agus do ḃuail sé a ḋá
láiṁ ar a ċéile le háṫas.

“Cá ḃfios duit sinn a ḃeiṫ ag dul go Manannán?”
arsa an t-aṫair.

“Ní haṁlaiḋ is dóiġ leat a raġfá ann i gan ḟios dom.”

“Féaċ, a ṁic,” arsa an réaltóir. “Ḃfuil ḟios
agat go mbeir teanntuiġṫe istiġ sa ċábán so go ceann
míosa? Bíonn tú mí-ṡásta go maiṫ nuair a ḃíonn ort
fanaċt istiġ sa ḃaile lá báistiġe. Tánn tú anois i n-áit
is cuṁainge ná an baile agus caiṫfiḋ tú fanaċt ann go
ceann oċt lá fiċead. Conus a ṫaiṫneoċaiḋ san leat?”

“Ḃí ḟios agam go raiḃ aistear fada roṁam,” arsa
an garsún. “Ṫugas ‘Cogaḋ na Reann’ liom agus
‘Tír na Deo.’ Agus ṫugas mo ċuid peann luaiḋe liom
agus páipéar ċun peictiúirí a ḋéanaṁ. Agus ṫugas
an clár fiṫċille liom, ċoṁ maiṫ.”

Ċuir an ḃeirt eile scairt ġáiriḋe asta agus níor
ḟéad an réaltóir féin gan fáṫ an ġáire do ṫeaċt ar a
ḃéal.

[l.41]: #

“Ar ṁ’anam, a Ṁiċíl,” arsa Máirtín, “go ḃfuil
sé ábalta ḋuit.”

“Rud gan leiġeas foiḋne is fearr air,” arsa an
réaltóir. “Is maiṫ an niḋ go ḃfuil ár ndóṫain aeir
agus bíḋ againn.”

“Tá an ceaṫrú duine anois againn ċun na cártaí
a imirt,” arsa Seán. “Ḃfuil ḟios agat conus
“droiċead” a imirt, a Ḃriain?”

“Níl aon ċlúiċe cártaí ar eólas agam aċ aṁáin
‘Greab,’” ar seisean.

“Tar i leiṫ annso, a ḃuaċaill, agus múinfead
duit é.”

Do ġluais na laeṫeanta, nó ba ċirte a ráḋ gur
ġluais an aimsear, mar is coṁ-ṡolas lá agus oiḋċe sa
spás uaṫṁar san idir na réalta. Ċeap an ceaṫrar san
eiteallán ná beaḋ deire go deo’le n-a n-aistear, aċ lá
aṁáin ṫug Brian fé ndeara go raiḃ na háruistí búird ag
corruiġe beagáinín. 

“Féaċ, a ḋaid,” ar seisean. “Tá na háruistí ag
corruiġe.”

Do ṗreab an réaltóir ina ṡeasaṁ.

“M’anam go ḃfuil an ceart agat,” ar seisean.

“Cad is cúis leis sin?” arsa Seán.

“Sé is cúis leis, a ṁic ó,” arsaan réaltóir, “ná
go ḃfuil an ḃeart déanta againn. Táimíd tagaiṫe ċun

[l.42]: #
an ionaid i n-ar féidir le Manannán a ċoṁaċt a ċur i
ḃfeiḋm orainn agus sinn a ṫarraing anuas ċuige féin.”

Do ṗreab Brian anonn ċun na fuinneóige agus
d’ḟéaċ amaċ.

“Ní ḟeicim Manannán,” ar seisean go díombáiḋeaċ.

“Ní fada go mbeiḋ sé le feiscint againn,” arsa an
t-aṫair. “Táimíd ag gaḃáil anois tríd an mbrat geasa
atá timċeall air. Nuair a ḃeiḋ gaḃṫa againn átríd an
mbrat san beiḋ raḋarc againn ar Ṁanannán féin.”

Dob ḟíor dó. Do neartuiġ ar an gcoṁaċt a ḃí á
dtarraing anuas, agus do neartuiġ ar an solas go dtí
go raiḃ sé ċoṁ geal leasmuiġ de’n eiteallán agus a
ḃíonn le linn an ċéad aṁascarnaiġ de ṡolas na maidne
a ḃeiṫ ag breacaḋ na spéire ṫoir.

“Táimíd laistiġ d’atmosféar Ṁanannáin,” arsa an
réaltóir. “Scaoil na hinnill ċun siuḃail, a Ṡeáin.”

Ḋein Seán aṁlaiḋ agus níorḃ ḟada go ḃfeacadar
síos uaṫa an dúṫaiġ ġlas féarṁar, go n-a bántaiḃ
fairsinge agus go n-a sruṫáin ag léimt go cuḃránaċ
le fanaiḋ. Ḃí sceitimíní áṫais ar Ḃrian.

“Ó, a Ḋaid,” ar seisean, “náċ deas gleoite an
áit é!”

“Feaċaiḋ síos uaiḃ,” arsa Seán, “go ḃfuiġimíd
ait oireaṁnaċ ċun túirlinge.”

[l.43]: #

“Tá caṫair annsan ṫíos, féaċ,” arsa Máirtín.
D’féaċ Brian síos uaiḋ agus ċonnaic túir agus
spuaiceanna na caṫraċ ag glioscarnaiġ sa tsolas ṗearlaċ
a ḃí ar fuaid na háite.

“Tá daoine annso,” ar seisean. “Tá daoine annso,
a Ḋaid. Féaċ an ċaṫair áluinn atá aca.”

“Tá daoine annso, gan aon aṁras,” arsa an réaltóir,
“aċ níl ḟios againn fós cad é an saġas iad.”

“Tá maċaire réiḋ annsúd, taoḃ ṫall de’n ċaṫair,”
arsa Máirṫín, “dféadfaimís túirling . ann gan aon
duaḋ.”

D’ísliġ Seán ana t-eiteallán ar an bpáirc. Do ġluais
na roṫaí ar an ḃféar ar feaḋ cúpla nóimeat nó gur
stadadar de’n tsiuḃal a ḃí fúṫa.

Ḃí Manannán bainte amaċ aca.
