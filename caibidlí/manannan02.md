[l.18]: #

# An Raḋarc tríd an gCiandracán

Ní raiḃ de ṡolas i dtiġ na gciandracán aċ léas
beag lag a ḃí ag teaċt isteaċ tré oscailt a ḃí i
ndíon an tiġe.

“Tá an áit seo ċoṁ dorċa le tiġ peictiúirí,” arsa
Seán Ó Maolċaṫa, agus do ċuir sé gáire as.

“Dá ḋoirċeaċt a ḃíonn an áit istiġ is eaḋ is fearr a
ċíonn tú na réalta,” arsa an fear eile. Leis sin do
ṫóg sé tóirse aiḃléise as a ṗóca agus do scéiḋ an solas
timċeall an tseomra i dtreo is go raiḃ raḋarc ag an
mbeirt eile ar a raiḃ ann.

Seomra cruinn a ḃí ann, agus díon aḋmaid air.
Ḃí an dá ċiandracán i lár an úrláir agus taca teann fé
gaċ ceann aca. Ḃí oscailt ar ḋíon an tiġe ċun go mbeaḋ
raḋarc ag an nduine istiġ ar an spéir amuiġ. D’ḟéaċ
Seán suas agus ċonnaic sé na réilṫíní ag spréaċarnaiġ ós
a ċionn i n-áirde. Is minic a ḃí Máirtín Mac Con Miḋe
sa tseomra san ċeana, agus níor ḋein sé aon iongnaḋ
d’aon niḋ ann, aċ b’ait le Seán mar áit é. Do ṁíniġ an
réaltóir gaċ aon niḋ ḋó.

“Tá na ciandracáin annso, féaċ, ar seisean, agus
do ḋíriġ sé solas an tóirse orṫa. “An ḃfeiceann tú
an gléas so?”

[l.19]: #

“Cím,” arsa Seán. “Cad ċuige é?”

“Tá ḟios agat go mbíonn an doṁan so ag casaḋ
timċeall i gcomnuiḋe.”

“Tá ḟios agam an méid sin, dá luiġead eolas atá
agam ar ċúrsaí na réalt,” arsa Seán agus do ċuir sé
smuta gáire as.

“Nuair a díriġtear an ciandracán ar réalt, coinniġeann 
an gléas so díriġṫe ar an réalt san é. Is
aṁlaiḋ a ċasann sé an ciandracán do réir mar a ḃíonn
an doṁan ag casaḋ. Mara mbeaḋ an gléas san ḃeaḋ ar
an réaltóir ḃeiṫ ag socrú an ċiandracáin gaċ sé nóimeat,
mar go mbeaḋ casaḋ an doṁain seo á ċur as treo i
gcoṁnuiḋe.”

“Tuigim,” arsa Seán.

Do ḋíriġ an réaltóir an solas ar ḃarr an tiġe.

“Ċíonn tú go ḃfuil oscailt i ndíon an tiġe,” ar
seisean.

“Freagrann an oscailt sin do ṡúil an ċiandracáin
agus is féidir an díon a ċasaḋ timċeall ó’n dtaoḃ istiġ
i dtreo is go mbíonn an oscailt i n-aon áit is mian leis
an nduine a ḃíonn ag faire.”

“Tuigim,” arsa Seán arís.

“An ḃfeiceann tú an seastán san sa ċúinne?”
arsa an fear eile. “Air sin a ḃíonn an realtóir nuair

[l.20]: #
a ḃíonn sé ag faire tríd an gciandracán. Ní ró-ċompórdaċ 
an áit é ċun cúpla uair a ċluig a ċaiṫeaṁ ann,
aċ tá roṫaí fé agus is féidir é ḃogaḋ timċeall an tseomra
gan aon duaḋ. Tá gaċ aon niḋ feiciṫe agat anois, is
dóiġ liom.”

“Ta, aċ aṁáin na ciandracáin.”

“Ċífir iad san láiṫreaċ. Seo leat, a Ṁáirtín,”
ar seisean leis an ḃfear eile, “féaċ tríd an gceann so.”

Do ḋruid sé an seastán fé ḋéin an ċiandracáin.
Do ċas roṫ nó ḋó, agus do ṡocruiġ díon an ṫiġe go dṫí
go raiḃ an oscailt ar barra ag freagairṫ do ṡúil an
ċiandracáin.

“Anois duit,” ar seisean.

Do ṡocruiġ Máirtín é féin ar an seastán, agus
ní raiḃ le clos san áit ar feaḋ tamaillín aċ tic-tic an
ġléis a ḃí ag díriú an ċiandracáin.

“Féaċ tríd an gceann eile anois,” arsa an rt-alṫóir.

Do ċuir sé an ciandracán eile i ḃfearas agus do
ḋruid an seastán anonn ċuige.

“Seaḋ anois,” ar seisean, “tá sé díriġṫr ar an
áit ċéadna.”

D’ḟéaċ Máirtín tríd an gciandracán. Ní túisce
ḋein ná do ċuir sé liúġ as le hiongnaḋ agus le halltacht.

“Dar fiaḋ,” ar seisean. “Sin é an rud is iongantaiġe 
d’á ḃfeaca riaṁ im’ ṡúiliḃ cinn.”

[l.21]: #

Anonn le Seán ċun an ċiandracáin. D’éiriġ Máirtín
de’n tseastán ċun go ḃféadfaḋ sé féaċaint tríd.

“Ní ḟeicim rud ar biṫ,” ar seisean.

Do ġáir an réaltóir.

“Féaċ tríd an gceann eile anois,” ar seisean agus
do ċuir sé i ḃfearas dó é. Do leaṫ na súile ar Ṡeán.
Ḃí sí annsúd ós coṁair a ḋá ṡúl amaċ, an ṗláinéid ba
ḋeise agus ba ġile d’á ḃfeaca sé riaṁ. Ḃí solas liaṫ-ġorm 
airgeadṫa ag lonnraḋ aiste agus do ċeap Seán
ná feaca sé riaṁ aon niḋ ċoṁ háluinn léi. Ḋo laḃair
an réaltóir leis i gceann tamaill.

“Féaċ uirṫe tríd an gciandracán eile arís,” ar
seisean, agus do ṡocruiġ sé ḋó é.

Ḋein Seán mar a duḃraḋ leis, aċ má ḟéaċ ní ḟeaca
sé an ṗláinéid áluinn airgeadṫa.

“Níl sé seo díriġṫe uirṫe i gceart,” ar seisean,

Do ġáir an réaltóir arís.

“Tá sé sin díriġṫe ar an áird ċeanann ċéadna go
raḃais ag féaċaint uirṫe nóimeat ó ṡoin,” ar seisean.

“An ḃfeiceann tú an ṗláinéid?”

“Ní ḟeicim,” arsa Seán. “Níl sí ann ċuige. Leig
dom í ḟeiscint arís.”

Do leig an réaltóir a ṁian leis. D’ḟan Seán ar
feaḋ tamaill ḟada ag féaċaint ar an bpláinéid agus é

[l.22]: #
ag déanaṁ iongantais di, a ġile a ḃí sí, a ṡolasṁaire
a ḃí sí, a áilne a ḃí sí. Anonn leis ċun an ċiandracáin
eile annsan agns d’ḟéaċ tríd. Ní raiḃ rud ar biṫ ann.
D’ḟéaċ sé ar an réaltóir agus do ṫoċas a ċeann.

“Tá ag dul díom bun ná barr a ḋéanaṁ de’n scéal,”
ar seisean. “Nuair a ḟéaċaim tríd an gciandracán
ṫall ċím pláinéid áluinn airgeadṫa, agus nuair a ḟéaċaim
tríd an gciandracán so níl rud ar biṫ ann.”

Do ġáir an réaltóir arís. Ba léir gur ḃain sé
ana-ṡult as an iongnaḋ a ḃí ar an ḃfear eile.

“Ciandracán coitċianta is eaḋ an ceann san,”
ar seisean, “aċ toraḋ m’i’ntliḋeaċta féin agus toraḋ
mo ṡaoṫair féin atá sa ċeann so. Ḃain sé deiċ mbliana
ḋíom an ciandracán so a ḋéanaṁ. Aċ is maiṫ is fiú é
a ḃfuaireas d’á ḋuaḋ,” ar seisean, agus do leag sé a
láṁ air ċoṁ gráḋṁar agus a leagfaḋ máṫair a láṁ ar
ċeann leinḃ ionṁuin. “Tugann sé raḋarc dom ar rud
ná feaca súil duine riaṁ roṁam, aċ aṁáin, b’ḟéidir,
súile na n-eolgaċ san Éigipt anallód.”

Agus ḃí solas ina ṡúile agus luisne ina leacain
agus é ag ráḋ na cainte sin. Do ṡiuḃail Máirtín Mac
Con Miḋe anonn ċuige agus do rug ar láiṁ air.

“Molaim do ṡaoṫar,” ar seisean, “agus molaim
do ċuid eolais agus molaim an dúṫraċt a spreag ċun na
hoibre ṫú. Tá rud agat annsan a ḃéarfaiḋ clú is cáil
ort ar fuaid an doṁain. Tá reann niṁe noċtuiġṫe

[l.23]: #
agat a ḃí ceilte ar ṡúiliḃ an duine go dtí so. Cad é an
ainm a ṫaḃarfaiḋ tú air?”

“Níor ċuiṁniġeas fós ar aon ainm a ḃeaḋ oireaṁnaċ
dó,” arsa an réaltóir.

“Ainmneaċa seana-ḋéiṫe na Gréige atá ar ḟurṁór
na réalta,” arsa an fear eile. “Ba ċeart duit ainm
duine de ṡeana-ḋéiṫe na hÉireann a ṫaḃairt air seo.”

“Cad déarfa le Manannan mar ainm air?” arsa
Seán.

“Is breáġ an ainm é, gan aon aṁras,” arsa
Máirtín.

“Tá dóṫain aon ṗláinéide d’ainm ann,” arsa an
réaltóir. “Baistim Manannán mar ainm feasta air.”

“Ḃfuil aon eolas agat i dtaoḃ an ḃrait ġeasa atá
timċeall air?” arsa Máirtín.

“Is beag é m’eolas air,” arsa an réaltóir. “ Ní
féidir do ṡúiliḃ an duine feiscint tríd aċ leigeann sé
solas na gréine tríd isteaċ. Mara mbeaḋ go leigeann
ní ḃeaḋ aon tsolas i Manannán aċ é duḃ dorċa ar fad.
Agus ó’n raḋarc atá faċta againn air, is léir dúinn go
ḃfuil solas ann. Fanann an geas san gan scaipeaḋ
i n-aon dlúṫ-ḃrat aṁáin timċeall ar Ṁanannán aċ tá
spás fairsing folaṁ idir é agus aer na háite i dtreo is
ná meascann siad ar a ċéile i n-aon ċor. Fágann san,
má tá niṁ sa geas (rud náċ eol dom go fóill) ná deineann
sé aon díoġḃáil do’n aer.” 

[l.24]: #

“Agus an ḃfuil aer ann?” arsa Seán, agus an dá
ṡúil ag dul amaċ as a ċeann le suim sa scéal.

“Tá aer ann agus tá uisce ann agus tá fásraiġe
ann, díreaċ mar atá ar an ndoṁan so,” arsa an réaltóir.

Do ḃíoḋg Máirtín.

“Má tá aer ann,” ar seisean, “agus má tá uisce
ann. b’ḟéidir go ḃfuil daoine ann.”

“Sin í an ċeist,” arsa an réaltóir, agus ba ḋóiġ
le duine gur leis féin a ḃí sé ag laḃairt. “Ḃfuil daoine
ann? Sin í an ċeist atá le réiḋteaċ anois agam.”

“Agus cá ḃfuil réiḋteaċ na ceiste sin le fáil?”
arsa Máirtín.

“Níl réiḋteaċ na ceiste sin le fáil aċ i n-aon áit
aṁáin."

“Agus cad é an áit é sin ?” arsa Seán Ó Maolċaṫa.

“Níl réiḋṫeaċ na ceiste sin le fáil aċ aṁáin ar
Ṁanannán féin.”

“Má’s mar sin atá an scéal” arsa Seán “is
baoġalaċ go gcaiṫfear í ḟágaint gan réiḋteaċ, mar ċeist.”

“Ní hannso atá réiḋteaċ na ceiste le fáil,” arsa
an réaltóir, “aċ ní fágfar gan réiḋteaċ í. Tá réiḋteaċ
na ceiste le fáil ar Ṁanannán féin agus is ann a ċaiṫfead
dul á lorg. Agus sin é an fáṫ gur iarras ort-sa, A
Ṡeáin Uí Ṁaolċaṫa, teaċt ċun an tiġe seo anoċt.”

[l.25]: #

Do riṫ mar a ḃeaḋ síoga síos fan cnáṁa droma an
eiteallanuí. Is mó contaḃairt gur ġaiḃ sé tríd ó’n
lá a ḃain só amaċ a ṫeastas mar Ṗíolóid eitealláin, aċ
ṫuig sé ná raiḃ sa méid a ḃí déanta aige aċ leanbuiḋeaċt
seaċas an sár-éaċt a ḃí roimis amaċ.

Do laḃair an réaltóir arís.

“Tá bliain againn ċun gaċ aon niḋ a ṡocrú,” ar
seisean. “Féaċaiḋ i leiṫ annso,” agus ċuaiḋ sé anonn
ċun an ḃúird mar a raiḃ carn de ṗáipéir ġorma. Do
leaṫnuiġ sé ceann de sna páipéir amaċ agus do scéiḋ
an solas air.

“Féaċaiḋ,” ar seisean arís. “Sin é cúrsa na
cruinne seo timċeall na gréine, agus sin é cúrsa
Ṁanannáin taoḃ amuiġ ḋe, idir an doṁan so agus Mars.
Tá Manannán annsúd anois, féaċ, agus ta an doṁan
san áit seo mar a ḃfuil mo ṁéar. I gceann bliana is
mar seo a ḃeiḋ siad, féaċ. Ċíonn siḃ go mbeiḋ siad
níos coṁgaraiġe d’á ċéile, de roinnt ṁaiṫ milliún míle,
ná mar atá siad anois. Sin í an uair is coṁgaraiġe a
ḃeiḋ siad. As san amaċ beiḋ siad ag druideaṁaint
ó n-a ċéile agus ní ṫiocfaiḋ siad coṁgaraċ d’á ċéile
go ceann breis is seaċt mbliana eile. Caiṫfear an
iarraċt a ḋéanaṁ i gceann bliana. Mara dtéiġtear ann
an uair sin ní ḃfuiġfear aon ċaoi ar ḋul ann go ceann
oċt mbliana eile.”

“An é a ṫuigim uait,” arsa Seán, “gur dóiġ leat
gur féidir dul ann i n-eiteallán?”

[l.26]: #

“Ní féidir dul ann i n-eiteallán ċoitċianta,” arsa
an réalṫóir. “Níor ṁór dúinn roicéid a ḃeiṫ againn
a ṫeilgfeaḋ glan de’n doṁan so sinn, amaċ sa spás
folaṁ atá idir na pláinéidí. Ċomáinfeaḋ luas na
cruinne seo ar aġaiḋ as san amaċ sinn.”

“Conus san ?” arsa Seán.

“Ta fios agat na baineann se aċ bliain de’n doman
so a ċúrsa timċeall na gréine a ċur de.”

“Tá ḟios san agam.”

“Fágann san go ḃfuil an doṁan ag cur de agus
luas míle míle san uair a ċluig fé. Níl aon niḋ eile fé’n
spéir a ġluaiseann ċoṁ tapaiḋ san. Ḃeaḋ an luas san
fúinn agus sinn ag fágaint na cruinne seo agus ṡáṫfaḋ
an luas san i dtreo Ṁanannáin sinn. Féaċ,” ar
seisean, agus do ṫeasbáin páipéar gorm eile ḋóiḃ.
“Is mar seo a ḃeiḋ Manannán i gceann bliana. Ċíonn
siḃ annsúd roṁainn amaċ é agus é ag déanaṁ a ċama-ċúrsa 
féin timċeall na gréine. Má ḋíriġimíd an
t-eiteallán ċun an áird sin comáinfiḋ luas na cruinne
ar aġaiḋ sinn go dtí go dtiocfaimíd ċun na háite ina
ḃféadfaiḋ Manannán a ċoṁaċt a ċur i ḃfeiḋm orainn
ċun sinn a ṫarraing anuas ċuige féin.”

“Agus an fada a ṫógfaiḋ sé an turas a ḋéanaṁ?”
arsa Seán.

“Mí.”

[l.27]: #

“Mí ? Ní ḟéadfaimís oiread san petroil a ṫaḃairt
linn.”

Do ġáir an réaltóir.

“Ní mórán petroil a ṫeastóċaḋ uainn,” ar seisean.
“Oiread is a árdóċaḋ ós cionn talṁan i ḃfus sinn agus
oiread is a ċoinneoċaḋ ag eitilt ós cionn Ṁanannáin
sinn go dtí go ḃfuiġimís áit oireaṁnaċ ċun teaċt anuas.
Ní ṫeastóċaḋ leaṫ-oiread petroil uainn agus a ḃí agat-sa
nuair a ṫángais id’ aonar ó Aimeirice aniar. Ní
oibreoċaḋ innill an eitealláin sa spás folaṁ idir na
pláinéidí.”

Do las Seán go bun na gcluas.

“Féaċ nár ċuiṁniġeas riaṁ air sin,” ar seisean.
“Aċ conus a ṁairfimís ar feaḋ míosa sa spás folaṁ
san, gan biaḋ gan deoċ, gan aer?”

“Preit, a ḋuine,” arsa an réaltóir. “Ná cualais
tráċt ar aer ḋlúiṫte? Náċ féidir dúinn roinnt ṡorcóir
d’aer ḋlúiṫte a ṫaḃairt linn? Is féidir uisce dlúiṫte
a ṫaḃairt linn ċoṁ maiṫ, agus is eol duit féin gur féidir
dóṫain lae de ḃiaḋ a ḟáili ḃfuirm táiḃléide. Ġeoḃaimís
ár ndóṫain de sna niḋṫe sin a ṫaḃairt linn, go mór-ṁór ó
náċ gáḋ ḋúinn aon ṁór-ualaċ de’n ṗetrol a ḃreiṫ linn.”

“Agus má tá geas niṁneaċ sa ḃrat san atá mór-ṫimċeall 
ar Ṁanannán, conus a ḃeaḋ an scéal ag luċt
an eitealláin?” arsa Máirtín.

“Má tá geas niṁneaċ i n-aon áit nil le déanaṁ ag

[l.28]: #
duine aċ ceallṫar geasa a ṡoláṫar agus ó ḃur air féin.“
arsa an réalṫóir go tur.

“Níor ṁór eiteallán fé leiṫ a ḋéanaṁ i gcoṁair a
leiṫéid sin de ṫuras?” arsa Seán.

“Sin í an obair atá le déanaṁ agat-sa,” arsa an
réaltóir agus do leag sé a láṁ ar a leaṫ-ġualainn.

“Cosnóċaiḋ sé roinnt ṁaiṫ airgid,” arsa Seán.

“Ġeoḃfar an t-airgead,” arsa an réaltóir, agus
d’ḟéaċ sé go ríméideaċ ar an mbeirt eile.

“Cá ḃfuiġfear é ?” arsa Máirtín.

“Ḃfuil aiṫne agat ar Énrí Mac Giolla an Ċluig?”

“An é an t-oll-ṁilliunaiḋe ó sna Sṫait ata i gceist
agat?”

“An fear céadna.”
“Ní haṁlaiḋ a ṫaḃarfaiḋ sé siúd an t-airgead
duit?”

“Ṫugas cuireaḋ ḋó ċun teaċt annso an oiḋċe fé
ḋeire. D’innseas mo scéal dó, fé mar a innseas
daoiḃ-se ó ċianaiḃ é. Ṫeasbáineas Manannán dó agus
duḃart leis go raiḃ socair agam ar ḋul ann. Duḃairt
sé láiṫreaċ go dtiocfaḋ sé féin i n-éinḟeaċt liom.
Duḃairt sé go raiḃ fonn air turas a ṫaḃairt ar an ré.
ó’n uair a léiġ sé leaḃar le Jules Verne agus é ina ġarsún
óg.”

[l.29]: #

“Tá sé le dul i n-éinḟeaċt leat, má’s eaḋ,” arsa
Máirtín agus ba ḋóiġ leat air go raiḃ díombáiḋ air.

“Tá sé ós cionn seascad blian. Ní ṁairfeaḋ fear
d’á aois ar Ṁanannán. An t-aer atá annsúd ḃeaḋ sé
ró-éadtrom dó agus ġoillfeaḋ sé ar a ċroiḋe.”

“Cá ḃfios duit na beaḋ aer Manannain oireamnaċ do
ḋuine ċríonna?” arsa Seán agus árd-iongnaḋ air.

“Is luġa Manannán beagáinín ná an doṁan so.
Fágann san ná fuil an t-aer ann ċoṁ tiuġ ná ċoṁ dlúṫ
le haer na cruinne seo. Déarfainn go mbead an t-aer
i Manannán ar aon dul leis an aer atá ar ḃarr na
Himiléiṫe. Ní ḟéadfaḋ fear críonna maireaċtaint ar
ḃarr sléiḃe de’n aoirde sin.”

“Ní raġaiḋ Énrí Mac Giolla an Ċluig ar an dturas
go Manannán leat, má’s eaḋ,” arsa Máirtín.

“Ní raġaiḋ, cé gur le duaḋ a ċuireas d’á ṁian é.
Aċ fear flaiṫeaṁail fial is eaḋ é. Ġeall sé ḋom go
nglanfaḋ sé féin gaċ aon ṗinginn de’n ċostas. Tá
saor-ċead agam uaiḋ ċun dul ar aġaiḋ leis an ullṁúċán
agus gaċ aon ċóir a ṡoláṫar i gcoṁair an turais, gan
cuiṁneaṁ ar an méid a ċosnóċaiḋ sé.”

Do stad an réaltóir agus d’ḟéaċ ó ḋuine go ċéile
orṫa.

“An dtiocfaiḋ siḃ liom?” ar seisean.

“Tiocfaimid,” arsa an ḃeirt d aon guṫ.

[l.30]: #

“Go maiṫ.” ar seisean agus do rug sé greim dlúṫ
ar láṁaiḃ na ḃeirte.

Do ċaiṫ an triúr fear cúpla uair a ċluig eile ag
caint agus ag socrú gaċ aon niḋ i gcoṁair an turais a
ḃí beartuiġṫe aca. Ḃí sé i n-am ṁairḃ na hoiḋċe sul
ar scaradar ó na ċéile. D’ḟág Seán agus Máirtín slán
ag an realtóir agus do ḃuaileadar amaċ sa tsráid.
D’ḟéaċ Seán suas ar na réalta geala a ḃí ar criṫ san
aer ós a ċionn i n-áirde. Ḃí oiread san ann díoḃ go
dtáinig meaḋḃán ina ċeann agus é ag féaċaint orṫa.
Do sceinn réilṫín treasna na spéire mar a ḃeaḋ stríoca
solais ann. Do ċaiṫ Seán a ċeann siar agus do ċuir
gáire as. Níorḃ ḟada go mbeaḋ sé féin ag sceinnt
tríd an spás fé mar a ḃí an réilṫín.
